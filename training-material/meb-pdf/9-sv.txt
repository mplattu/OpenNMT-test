HUR LÄS- OCH SKRIVSVÅRIGHETER BEAKTAS I STUDENTEXAMEN
Föreskriften innehåller text ur lagen om anordnande av studentexamen och förordningen om studentexamen, nämndens föreskrifter och nämndens anvisningar, vilka i texten markeras med olika teckensnitt eller stilsorter.
Paragraferna i texten hänvisar till lagen om anordnande av studentexamen och förordningen om studentexamen, om inte annat anges.
Föreskriften gäller första gången den examen som genomförs hösten 2016.
1 HUR LÄS- OCH SKRIVSVÅRIGHETER BEAKTAS I STUDENTEXAMEN
2 UTLÅTANDEN SOM SKA SKAFFAS
3 DYSLEXITEST
4 SPECIALARRANGEMANG I PROV
5 ANSÖKAN OM SPECIALARRANGEMANG
6 BEDÖMNINGEN AV PROVPRESTATIONER I GYMNASIET OCH STUDENTEXAMENSNÄMNDEN
7 HUR UTLÅTANDENA ÖVER LÄS- OCH SKRIVSVÅRIGHETER BEHANDLAS OCH HUR ETT UTLÅTANDE INVERKAR PÅ VITSORDET
8 NÄR UTLÅTANDENA OCH ANSÖKNINGARNA SKA GES IN TILL NÄMNDEN
9 GENOMFÖRANDE AV STUDENTEXAMEN I GYMNASIET
1 HUR LÄS- OCH SKRIVSVÅRIGHETER BEAKTAS I STUDENTEXAMEN
Om examinandens prestation i ett prov har försämrats av något synnerligen vägande skäl, kan studentexamensnämnden beakta detta vid bedömningen.
Ändring i ett sådant beslut av studentexamensnämnden genom vilket en provprestation har bedömts får inte sökas genom besvär.
Om en examinand har läs- och skrivsvårigheter kan proven för denna examinand ordnas på avvikande sätt.
Studentexamensnämnden beslutar om användningen av arrangemang på basis av en ansökan som gjorts av examinanden eller dennes vårdnadshavare.
Ändring i beslut av studentexamensnämnden som gäller anordnande av prov på avvikande sätt, får sökas genom besvär hos Helsingfors förvaltningsdomstol.
Studerandena bör informeras om föreskriften om läs- och skrivsvårigheter redan när de börjar på gymnasiet, för att de i god tid ska kunna börja skaﬀ a de utlåtanden som behövs.
Om en examinand lider av läs- och skrivsvårigheter och om examinanden eller vårdnadshavaren vill att störningen ska beaktas i studentexamen, måste examinanden skaﬀ a fram en utredning över läs- och skrivsvårigheterna.
Läs- och skrivsvårigheter kan beaktas på två sätt: antingen när de slutliga vitsorden ges eller i samband med att examinanden skriver provet i studentexamen eller, i undantagsfall, på båda sätten.
Studentexamensnämnden graderar läs- och skrivsvårigheterna efter en skala i fyra steg: ingen störning, lindrig störning, medelsvår störning och svår störning.
Om läs- och skrivsvårigheterna bedöms som medelsvåra eller svåra, får examinanden ansöka om specialarrangemang i prov.
Om de är lindriga deltar examinanden i prov utan specialarrangemang.
Det är en fördel för examinanden att ansöka om specialarrangemang i ett så tidigt skede som möjligt, gärna senast inför det examenstillfälle där examinanden deltar i examen för första gången.
Om behovet av specialarrangemang upptäcks först när examinanden inlett en examen som sträcker sig över flera examenstillfällen, kan man också ansöka om specialarrangemang under examens gång.
Innan examinanden börjar ansöka om specialarrangemang ska examinanden rådgöra med gymnasiets rektor om de specialarrangemang som behövs och om möjligheterna att genomföra dem.
Specialarrangemang i studentexamen ska basera sig på ett behov av särskilt stöd som konstaterats under gymnasietiden eller tidigare.
Om examinanden har klarat gymnasiestudierna utan särskilt stöd och inte fått specialarrangemang under provtillfället, ska behovet av dem i proven i studentexamen ovillkorligen motiveras.
Det poängtal som en examinand fått i ett prov i studentexamen höjs inte på grundval av ett utlåtande över läs- och skrivsvårigheter, men i lindriga fall av läs- och skrivsvårigheter kan examinanden få höjt högst ett vitsord, i det fall att poängtalet ligger tillräckligt nära det högre vitsordet.
Detsamma gäller examinander med medelsvåra eller svåra läs- och skrivsvå-righeter, om de inte har ansökt om specialarrangemang eller trots specialarrangemang har blivit underkända i ett eller flera prov.
Det är till fördel för examinanden att utlåtandet över läs- och skrivsvårigheterna lämnas till nämnden då examinanden första gången anmäler sig till en examen som sträcker sig över flera examenstillfällen.
Intyg över läs- och skrivsvårigheter och specialarrangemang i enlighet med denna föreskriftnoteras inte på studentexamensbetyget.
2 UTLÅTANDEN SOM SKA SKAFFAS
Utlåtande över läs- och skrivsvårigheter och ansökan om specialarrangemang ska anges på nämndens blanketter som gäller vid tiden för utlåtandet.
De finns i studentexamensnämndens e-tjänst.
Utlåtandena ska vara utfärdade under gymnasietiden.
Ett utlåtande och bedömningen av störningens svårighetsgrad kan ges av en speciallärare, en psykolog eller en talterapeut.
De ska alla ha erfarenhet av läs- och skrivsvårigheter.
Med speciallärare avses här en lärare som uppfyller behörighetsvillkoren för en speciallärartjänst i den grundläggande undervisningen.
Om möjligt ska den som utför dyslexiundersökningen använda nämndens e-tjänst för sitt utlåtande.
För utlåtandet behövs också minst två lärares, som representerar olika ämnesgrupper, ob-servationer över hur examinanden presterar.
Utlåtandet skrivs under av modersmålsläraren och dessutom av en lärare som undervisar antingen i språk, i ett realämne eller i matematik, beroende på vilka ämnen som berörs av de specialarrangemang som söks.
Den som utför dyslexiundersökningen använder nämndens e-tjänst för att be lärarna om deras observationer.
Om nämndens e-tjänst inte kan användas ska utlåtandet över läs- och skrivsvårigheter och ansökan om specialarrangemang anges på nämndens pappersblanketter, som gäller vid tiden för utlåtandet.
Beaktande av läs- och skrivsvårigheter i studentexamen
Utlåtande över läs- och skrivsvårigheter
Sida ett i utlåtandet över läs- och sk-rivsvårigheter ska till alla delar fyllas i av den som utför undersökningen (en speciallärare, en psykolog, en talterapeut).
Sida två ska fyllas i av gymnasiets lärare.
Den som utför dyslexiundersökningen och som fastställer graden av läs- och skrivsvårigheter ska beakta lärarnas anmärkningar i sitt utlåtande.
Blanketter för utskriftfinns tillgängliga på nämndens webbplats.
För en likvärdig bedömning och för examinandernas rättssäkerhet och fördel ska alla begärda uppgifter på pappersblanketterna ovillkorligen fyllas i.
3 DYSLEXITEST
För examinandens rättssäkerhet ska sådana dyslexitest användas som har utvecklats för testning på nationell nivå av studerande på årskurs 7–9 och gymnasister.
Testen ska vara normerade på ett tillförlitligt sätt.
Utöver testen finns det anledning att använda provsvar och andra prestationer i realämnena eller modersmålet samt i främmande språk som grund för utlåtandet.
Vidare är det skäl att ta del av lärarnas utlåtanden.
4 SPECIALARRANGEMANG I PROV
På grundval av medelsvåra eller svåra läs- och skrivsvårigheter kan examinanden eller i undantagsfall vårdnadshavaren ansöka om specialarrangemang i proven i examen.
Studentexamen skrivs av många examinander, och proven är också många till antalet.
Specialarrangemangen har till syfte att skapa rimliga och likvärdiga förhållanden för utförandet av proven.
I en examen på nationell nivå är det ändå inte möjligt att tillgodose alla individuella behov.
Arrangemangen utgår från graden och arten av störningen och kan bestå i
extra tid i det prov i det andra inhemska språket och i främmande språk
extra tid i proven i modersmålet, matematik och realämnena
enskilt provrum
rätt att öka teckenstorleken
rätt att använda större bildskärm
En examinand ska få pröva på de beviljade specialarrangemangen redan innan den deltar i studentexamensproven.
Ett enskilt provrum kan enligt examinandens behov och skolans möjligheter bestå av ett eget rum, eller av ett separat utrymme som examinanden delar med en eller flera andra examinander.
Ett enskilt provrum för examinanden kan även arrangeras genom att man avgränsar en del av den egentliga provsalen, exempelvis med skärmar.
Gymnasiet ska komma överens med examinanden om de praktiska arrangemangen.
Nämndens beslut om specialarrangemang är efter att besvärstiden löpt ut bindande för nämnden och gymnasiet, och det går inte att avvika från det annat än med examinandens samtycke.
Tillstånd att använda förstoringsglas, extra belysning eller färgad plastficka eller plasthinna som gymnasiet ger examinanden i början av ett prov behöver inte inhämtas från nämnden.
När sittordningen i provrummet bestäms kan en examinands läs- och skrivsvårigheter beaktas.
Till det behövs inte heller tillstånd från nämnden.
Om så behövs kan gymnasierna i förväg rådgöra med nämndens kansli om tänkbara specia-larrangemang.
5 ANSÖKAN OM SPECIALARRANGEMANG
Specialarrangemang ska sökas skriftligt hos nämnden.
Examinanderna bör informeras om föreskriften om läs- och skrivsvårigheter redan när de börjar på gymnasiet, för att de i god tid ska kunna börja skaﬀ a de utlåtanden som behövs.
Om examinanden inte haftspecialarrangemang i prov under gymnasietiden, ska behovet av sådana i studentexamensproven ovillkorligen motiveras.
För vårens examen ska gymnasiet senast den 23 november och för höstens examen senast den 23 april lämna in alla ansökningar om specialarrangemang till nämnden.
I undantagsfall kan ansökningar lämnas in senare.
För vårens del ska detta ske senast den 20 januari och för höstens del senast den 20 augusti.
Ansökningar som lämnas in för sent eller bristfälliga ansökningar behandlas på normalt vis, men specialarrangemangen genomförs tidigast vid följande examenstillfälle.
Om alla behövliga utlåtanden finns tillgängliga kan gymnasierna skicka ansökningar om specialarrangemang till nämnden redan före ovan nämnda tidsfrister.
Specialarrangemang kan sökas även under en pågående examen som sträcker sig över flera examenstillfällen, om nödvändigheten av arrangemang konstateras efter det att examen inletts.
Ansökan ska skrivas på nämndens egen blankett, gärna genom nämndens e-tjänst, och tidsfristerna ska iakttas.
Examinanden måste tillsammans med rektor, lärare och andra eventuella experter tänka igenom vilka specialarrangemang som kan komma att behövas och är möjliga att genomföra.
Examinanden ska, om så behövs, beredas möjlighet att öva in specialarrangemang redan under gymnasietiden.
Vid specialarrangemang i gymnasiearbetet gäller det att komma ihåg att proven i studentexamen till största delen är skriftliga.
Nämnden skickar sitt beslut till examinanden och för kännedom även till rektor.
En bilaga med besvärsanvisning åtföljer beslutet.
Specialarrangemang får verkställas i studentexamensproven endast i det fall att nämnden meddelat skriftligt beslut i ärendet.
Rektor ska i god tid före examen kontrollera att beslut har inhämtats till alla de ansökningar som gäller ifrågavarande examensomgång.
Om beslutet inte har kommit cirka en vecka före examensproven, ska gym-nasiet kontakta nämnden för att kontrollera saken.
Om examinanden drar tillbaka sin ansökan ska en skriftlig anmälan lämnas in till nämnden före examensproven.
Beslutet om specialarrangemang är i kraft sex år.
6 BEDÖMNINGEN AV PROVPRESTATIONER I GYMNASIET OCH STUDENTEXAMENSNÄMNDEN
Lärarna och censorerna bedömer prestationerna från examinander med läs- och skrivsvårigheter i enlighet med de ämnesspecifika anvisningarna för bedömningen.
Läraren och censorn ska inte beakta intyg över läs- och skrivsvårigheter eller läs- och skrivsvårigheter när de bedömer prestationerna.
Ett utlåtande över läs- och skrivsvårigheter ska inte fogas till provprestationen.
7 HUR UTLÅTANDENA ÖVER LÄS- OCH SRIVSVÅRIGHETER BEHANDLAS OCH HUR ETT UTLÅTANDE INVERKAR PÅ VITSORDET
Nämnden går igenom utlåtandena för examinander och granskar de vitsord som dessa examinander har fått.
Poängtalet som en examinand har fått i ett prov höjs inte med stöd av ett utlåtande över läs- och skrivsvårigheter.
När ett höjt vitsord övervägs, beaktas dels graden av störning, dels poängskillnaden mellan det vitsord examinanden fått och den nedre gränsen för nästa vitsord på skalan.
Ett ändrat vitsord kan komma i fråga i ett prov, men bara i det fall att poängtalet ligger nära gränsen för det högre vitsordet på skalan.
Om det är till fördel för examinanden eller om examinanden själv så önskar kan nämnden senare ta tillbaka sitt beslut och höja ett annat vitsord i stället.
På nämndens beslut kan det slutgiltiga vitsordet för en examinand höjas på grundval av läs- och skrivsvårigheter, om poängskillnaden mellan det poängtal examinanden fått och den nedre gränsen för nästa vitsord är högst den som anges i tabellen nedan.
När ett höjt vitsord övervägs kommer i allmänhet gränsen för vitsordet improbatur i första hand.
Om en examinand har beviljats specialarrangemang i provsituationen beaktas ett utlåtande över läs- och skrivsvårigheter i efterhand bara i en situation där examinanden oberoende av specialarrangemangen fått underkänt i ett eller flera prov.
Om specialarrangemang har beviljats är en vitsordsändring möjlig i ett prov, om poängtalet ligger nära vitsordet approbatur.
Ett utlåtande över en examinands läs- och skrivsvårigheter behandlas i nämnden vid varje examenstillfälle.
Utlåtandet har påverkat det slutliga resultatet om vitsordet är högre än poängtalet skulle förutsätta.
Som ett tecken på behandlingen står det ”utlåtande över läs- och skrivsvårigheter” i resultatlistan.
Om vitsordet har höjts står det ”höjt” för det aktuella provet som ett tecken på ändringen.
I oklara fall är det skäl att kontakta nämnden efter att resultaten kommit.
8 NÄR UTLÅTANDENA OCH ANSÖKNINGARNA SKA GES IN TILL NÄMNDEN
Gymnasiet ska skicka det dyslexiutlåtande som ska beaktas vid den slutliga bedömningen av vitsorden och ansökan om specialarrangemang till nämnden senast när examinanden första gången deltar i studentexamen.
För vårens del ska detta ske senast den 23 november och för höstens del senast den 23 april.
Gymnasiet ska ta kopior på ansökningar och utlåtanden i pappersform med tanke på gymnasiets egna eller examinanden eventuella senare behov, innan handlingarna skickas till nämnden.
Utlåtanden som skickats till nämnden returneras inte.
De kopior på besluten eller utlåtandena som nämnden ger är avgiftsbelagda och leveranstiden är cirka två veckor.
9 GENOMFÖRANDE AV STUDENTEXAMEN I GYMNASIET
Rektor ska se till att de lärare som övervakar proven i examinandens studentexamen känner till alla de specialarrangemang som beviljats examinanden.
